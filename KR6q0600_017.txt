#-*- mode: mandoku-view; -*-
#+DATE: 2015-08-30 21:54:39.126618
#+TITLE: 雨山和尚語錄
#+PROPERTY: CBETA_ID J40nB494
#+PROPERTY: ID KR6q0600
#+PROPERTY: SOURCE Jiaxing Canon Vol. 40, No. B494
#+PROPERTY: VOL 40
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0600_J_017-0595b> 
#+PROPERTY: JUAN 17

 雨山和尚語錄卷第十七¶
嗣法門人　　編¶

詩偈¶

夏日寓大樹堂即事¶

#+BEGIN_VERSE
「　暫得依棲大樹幽。濃陰重蓋小樓頭。江城雨過疑無¶夏。殿閣風來直似秋。明月隋堤孤鶴唳。夕陽蕭寺暮¶鴉投。攤書聊復支長晝。觸目何堪問舊遊。
#+END_VERSE
」¶

懷匡廬¶

#+BEGIN_VERSE
「　投荒兩月為誰忙。寥落匡廬舊草堂。雙眼欲窺雲九¶疊。一身已遠石三梁。松筠入夢家山好。風雨驚魂客¶路長。況是東林諸友在。何堪蹤跡滯維揚。
#+END_VERSE
」¶

送誠禪人還匡山¶

#+BEGIN_VERSE
「　探罷薰風殿閣禪。乘時仍自返匡巔。還家好把瓣蓮¶掃。待我秋歸坐月圓。
#+END_VERSE
」¶

送拙菴禪師之灨州¶

#+BEGIN_VERSE
「　驪唱驚秋日。難迴去袂輕。不堪廬嶽客。翻作灨江行。¶遠岸雲初斂。高灘水正平。扁舟明早發。何以慰同盟。
#+END_VERSE
」¶

過硃砂菴贈佛峰法師¶

#+BEGIN_VERSE
「　支公真好靜。結屋最高山。泉落不聞響。雲歸那辨顏。¶著書陶至性。種菊課餘閒。我實懷風久。攜笻一扣關。
#+END_VERSE
」¶

又¶

#+BEGIN_VERSE
「　到門胡所見。清況逼人多。竹色開山徑。梅香出薜蘿。¶夕霞明草戶。寒翠落巖坡。風物誠堪羨。何妨幾度過。
#+END_VERSE
」¶

又¶

#+BEGIN_VERSE
「　聞住西林日。登壇海眾圍。塵流千壑響。花雨一庭肥。¶指物全真諦。談經入至微。愛閒雖勇退。巖穴有餘輝。
#+END_VERSE
」¶

過九奇峰贈鵬庵靜主¶

#+BEGIN_VERSE
「　道人無別慕。習靜在深巖。怪石雲常護。奇花鳥未啣。¶缽炊新蕨粉。榻擁舊荷衫。蛇虎來菴畔。聞經亦不凡。
#+END_VERSE
」¶

除夕
<pb:KR6q0600_J_017-0595c>¶

#+BEGIN_VERSE
「　寒色滿林際。空堂早閉門。雪冰凝草榻。松火靜山村。¶鐺響餘巖瀑。鐘鳴徹曉昏。地爐煨芋子。想見古人尊。
#+END_VERSE
」¶

歲暮喜竺兄至¶

#+BEGIN_VERSE
「　風勁偃巖樹。感君來敝廬。懷傾千日積。詩湧半筐餘。¶剪柏支寒夜。裁雲覆古書。漫烹雲霧茗。相與話年除。
#+END_VERSE
」¶

送盂侍者丐南昌¶

#+BEGIN_VERSE
「　為眾三年不憚勞。廬陵米價愈增高。紛紛輕薄何堪¶論。丕振佳聲是汝曹。
#+END_VERSE
」¶

又¶

#+BEGIN_VERSE
「　垂陰大樹有來由。行業純時動睦州。堪笑禪流誇大¶口。幾曾續得此嘉猷。
#+END_VERSE
」¶

又¶

#+BEGIN_VERSE
「　冰心鐵骨楊岐老。監院叢林三十秋。謾謂石霜輕記¶莂。兒孫今日遍神州。
#+END_VERSE
」¶

又¶

#+BEGIN_VERSE
「　大愚昔日接雲峰。三度差排正眼通。不是桶箍親爆¶散。幾乎蹉過好機鋒。
#+END_VERSE
」¶

又¶

#+BEGIN_VERSE
「　吾子而今入祖門。先宗標格儼然存。果能一一躬行¶去。何慮他年道不尊。
#+END_VERSE
」¶

留別五老峰¶

#+BEGIN_VERSE
「　吾庵與爾緊相排。一日盤桓定幾回。此別須知不爽¶約。心喪了畢即歸來。
#+END_VERSE
」¶

洞上耑玉禪師住清涼臺次韻懷之¶

#+BEGIN_VERSE
「　清涼自古得名尊。寶鏡重開闢大昏。路仄不容天子¶駕。山迴偏拱道人門。蒲輪月映禪心靜。松火香銷磨¶衲溫。早晚與君同晏坐。巖前笑指雨花翻。
#+END_VERSE
」¶

過清涼臺訪耑公次竺兄韻¶

#+BEGIN_VERSE
「　躡磴攀蘿入曉蒼。危梁崛起識清涼。鳥依巖樹窺僧¶定。雲掩柴門護佛光。僊梵一聲流遠壑。奇書千帙擁
<pb:KR6q0600_J_017-0596a>¶方床。新豐古調今猶在。何必追風到郢陽。
#+END_VERSE
」¶

除夕守先老人塔¶

#+BEGIN_VERSE
「　空堂兀坐思無涯。俄聽荒城起暮笳。手爇瓣香慚報¶德。身依孤塔浪為家。煙雲有意常垂蓋。燈燭無心自¶結花。共見宗風行宇內。此時誰為法門嗟。
#+END_VERSE
」¶

題雲居石船¶

#+BEGIN_VERSE
「　遊遍江湖暫入山。波濤忘嶮路忘艱。何如再趁風帆¶便。直上天河任往還。
#+END_VERSE
」¶

晏然菴六景贈日燄大師¶

𠁼龍泉¶

#+BEGIN_VERSE
「　巖腹淵然久祕真。肯將一潔了前因。等閒充發為霖¶去。三點圓融萬象春。
#+END_VERSE
」¶

虎眼泉¶

#+BEGIN_VERSE
「　耽耽虎視得閒名。活眼疏開曉漲平。幽壑忽聞聲不¶了。洗清劫濁在茲行。
#+END_VERSE
」¶

補衲石¶

#+BEGIN_VERSE
「　林底知他幾劫橫。時來補綴快生平。衲衣鬥得天然¶巧。脫盡炎涼世上情。
#+END_VERSE
」¶

茗香堤¶

#+BEGIN_VERSE
「　一叢寒翠傍堤鮮。時有幽香到鼻邊。帶露烹來芬齒¶頰。興餘散步竟忘眠。
#+END_VERSE
」¶

嘯月臺¶

#+BEGIN_VERSE
「　松堂月皎好登臺。長嘯聲聞下嶺隈。我本無心驚世¶聽。不須尋響破幽來。
#+END_VERSE
」¶

勒馬案¶

#+BEGIN_VERSE
「　黔嶺委蛇作案平。勢如勒馬倚高層。野人遙識山靈¶意。密護庵中晏坐僧。
#+END_VERSE
」¶

鏡湖庵八景¶

面壁軒¶

#+BEGIN_VERSE
「　松竹交垂面壁陰。高僧住得愜幽心。階前片地無人
<pb:KR6q0600_J_017-0596b>¶到。只許頭陀立雪深。
#+END_VERSE
」¶

讀經臺¶

#+BEGIN_VERSE
「　玉立崢崢若有靈。天工闢出與翻經。梵音響徹空山¶裏。頑石多能著耳聽。
#+END_VERSE
」¶

缽匙石¶

#+BEGIN_VERSE
「　波離遺囑不離身。今日緣何委路塵。莫是鰲山成道¶後。目前真箇沒饑人。
#+END_VERSE
」¶

步月坪¶

#+BEGIN_VERSE
「　咫尺菴前洞壑平。孤蟾照我獨經行。翻思七八年來¶事。消受山中多少清。
#+END_VERSE
」¶

觀音巖¶

#+BEGIN_VERSE
「　普陀原未異匡岑。敷座諸天有盛心。就裏不須尋面¶目。松風澗響好知音。
#+END_VERSE
」¶

九疊雲¶

#+BEGIN_VERSE
「　芙蓉九疊埒蓬壺。添箇茆庵儼畫圖。向晚白雲還有¶意。時來結蓋伴跏趺。
#+END_VERSE
」¶

法乳泉¶

#+BEGIN_VERSE
「　巖根躍出舊稱奇。一滴能消飲者迷。孰謂流分枝派¶別。淵源端的出曹溪。
#+END_VERSE
」¶

幽棲室¶

#+BEGIN_VERSE
「　幽棲真箇好幽棲。禪不參兮佛不提。日上三竿猶打¶睡。身心誰道懶如泥。
#+END_VERSE
」¶

秋夜懷文澗弟¶

#+BEGIN_VERSE
「　憶別紛紛梅雨多。送君不忍唱驪歌。看看又是新秋¶至。孤月光寒照薜蘿。
#+END_VERSE
」¶

鏡湖留別¶

#+BEGIN_VERSE
「　無論前身與後身。兩番來住有深因。而今又別出山¶去。慚愧峰頭舊隱淪。
#+END_VERSE
」¶

示倚賢童子¶

#+BEGIN_VERSE
「　妙齡立志出塵几。一遇文殊得指南。華雨庵中明祕
<pb:KR6q0600_J_017-0596c>¶旨。善財端的許同參。
#+END_VERSE
」¶

諸子修路喜示以偈¶

#+BEGIN_VERSE
「　持地當年候佛來。聞言當下得心開。階前喜見平如¶掌。一日行他一百回。
#+END_VERSE
」¶

留別棲賢石鑑和尚¶

#+BEGIN_VERSE
「　滹沱洞上兩源流。盡屬曹溪一派收。飲水分河嗟末¶代。不堪祖苑又垂秋。
#+END_VERSE
」¶

又¶

#+BEGIN_VERSE
「　匡廬把臂十餘春。針芥相投得幾人。每過玉淵相對¶坐。歲寒秪有澹交真。
#+END_VERSE
」¶

又¶

#+BEGIN_VERSE
「　橫拽孤笻下碧岑。山房兩宿快談心。臨岐珍重無他¶語。好把殘燈剔少林。
#+END_VERSE
」¶

又¶

#+BEGIN_VERSE
「　龍舒此去路非遙。無柰諸賢折簡招。孰謂同風千里¶隔。論心握手訂寒宵。
#+END_VERSE
」¶

龍舒即事示憨石禪人¶

#+BEGIN_VERSE
「　平生最愛是山林。廬嶽高深愜素心。寒涕垂膺煨芋¶火。人間無路得相尋。
#+END_VERSE
」¶

又¶

#+BEGIN_VERSE
「　欃槍已過幸無災。何事相牽出嶽來。一箇渾身無著¶處。虧人逐日走風埃。
#+END_VERSE
」¶

又¶

#+BEGIN_VERSE
「　淺淺山林曲曲沙。清幽無過是君家。老懷樂得偷閒¶日。一榻相依度歲華。
#+END_VERSE
」¶

悼見虛闍黎¶

#+BEGIN_VERSE
「　模範叢林見熱腸。戒珠端的豁秋霜。人天正欲親華¶表。餘照何堪又掩光。
#+END_VERSE
」¶

壽祥甫居士¶

#+BEGIN_VERSE
「　履跡曾聞遍四方。誰云訪道只襄陽。安心不入貫華
<pb:KR6q0600_J_017-0597a>¶室。問法頻登選佛場。傾盡家私身似寄。踢翻溺器氣¶如狂。老來事業堪千古。祖苑而今有耿光。
#+END_VERSE
」¶

示宗髻禪師¶

#+BEGIN_VERSE
「　老來脫白事非常。莫把身心逐世忙。但得念頭無變¶異。眉間端放白毫光。
#+END_VERSE
」¶

送恒慧專使歸吳陵¶

#+BEGIN_VERSE
「　千里持書遠入山。道途曾不畏間關。頭陀無物堪相¶贈。落得清風兩袖還。
#+END_VERSE
」¶

祝汪公調居士¶

#+BEGIN_VERSE
「　十笏門開傍石泉。松筠密植自悠然。座延白足因尊¶佛。身謝紅塵豈讓仙。梵貝閒翻當午課。芸窗靜闢避¶人諠。年來證得清修理。堪忍渾成極樂天。
#+END_VERSE
」¶

送慧密侍者歸全椒¶

#+BEGIN_VERSE
「　咫尺全椒送爾回。歸途正值老梅開。分明覿露真三¶昧。笑煞南詢小善財。
#+END_VERSE
」¶

又¶

#+BEGIN_VERSE
「　相隨結夏又經冬。喝下常嫌耳不聾。大樹堂開還有¶待。歸來好整舊家風。
#+END_VERSE
」¶

送月嶠侍者遊匡廬二首¶

#+BEGIN_VERSE
「　匡廬法窟古叢林。君去遊時當訪尋。五老峰頭逢五¶老。相將好論劫前心。
#+END_VERSE
」¶

#+BEGIN_VERSE
「　秋風纔拂夏初闌。翹首江干望爾還。珍重臨岐須記¶取。莫教歲月等虛閒。
#+END_VERSE
」¶

送遠閒典客丐京師¶

#+BEGIN_VERSE
「　針芥相投一句親。慶雲已得十分真。而今特向皇都¶去。單學長汀等箇人。
#+END_VERSE
」¶

示道鄰行者¶

#+BEGIN_VERSE
「　年來執役甚殷勤。此去須同有道鄰。努力空門修白¶業。莫教孤負好青春。
#+END_VERSE
」¶

題林徹禪人小像
<pb:KR6q0600_J_017-0597b>¶

#+BEGIN_VERSE
「　一松一石最清真。中有高禪遠世塵。瀹茗蒔花消歲¶月。問君何事不南詢。
#+END_VERSE
」¶

示大拙禪人充典記¶

#+BEGIN_VERSE
「　當年掌記羨南公。玉矩金規法苑中。彼既丈夫誰不¶爾。囑君努力繼高風。
#+END_VERSE
」¶

壽朱巨源居士¶

#+BEGIN_VERSE
「　滿庭競看綵衣斑。長者風流未可攀。事業半生推闕¶里。機緣三世見靈山。圖書昔振詞壇遠。藜杖新分竹¶院閒。選罷儒官還選佛。攢眉肯復去松關。
#+END_VERSE
」¶

送憨維那住山¶

#+BEGIN_VERSE
「　履跡須教遠市廛。住山人只貴精嚴。乘時治片燒畬¶熟。絕勝諸方五味禪。
#+END_VERSE
」¶

冬日次荅張尹生居士¶

#+BEGIN_VERSE
「　寒雲片片鎖遙天。枯坐閒房思悄然。白社有蓮期爾¶結。香山無榻待人懸。陸離翰墨難偕俗。瀟灑襟懷易¶學禪。卻問巾車何日至。篝燈願了此時緣。
#+END_VERSE
」¶

輓善行上座¶

#+BEGIN_VERSE
「　古道叢林日見非。老成何事又真歸。西風一夜悲思¶遠。雙淚難禁對雪幃。
#+END_VERSE
」¶

什文上座五袟偈以祝之¶

#+BEGIN_VERSE
「　道人胸次冷如冰。不學諸方打葛藤。大隱廛中三十¶載。杖頭別紹一枝燈。
#+END_VERSE
」¶

又¶

#+BEGIN_VERSE
「　高閑天獨與君賒。近市雖諠戶不譁。晏坐胡床何所¶事。定回聊自演三車。
#+END_VERSE
」¶

又¶

#+BEGIN_VERSE
「　熒熒燈火一窗新。愛爾幽居好結鄰。三徑奇花容過¶訪。與君共賞劫前春。
#+END_VERSE
」¶

又¶

#+BEGIN_VERSE
「　仲尼當日少深思。天命何須著箇知。爭似臘高山嶽
<pb:KR6q0600_J_017-0597c>¶者。笑他壽量落今時。
#+END_VERSE
」¶

送西域僧遊天台¶

#+BEGIN_VERSE
「　廬嶽雲泉游歷遍。橫肩楖栗又天台。石梁橋畔逢知¶己。好把囊中貝葉開。
#+END_VERSE
」¶

旭大師造文殊像到山喜而有贈¶

#+BEGIN_VERSE
「　不須特地覓清涼。只此金蘭是覺場。平地擁來真大¶士。好峰托出活獅王。法輪轉處天花滿。妙智宣時海¶印光。寄語群生。高著眼。莫教咫尺背慈航。
#+END_VERSE
」¶

留別聖基大師¶

#+BEGIN_VERSE
「　驪歌初唱楚江濱。此日為懷未易論。十載法門親手¶足。一朝岐路各風塵。岸花不上離人眼。江柳空牽故¶國春。歸到五峰還佇望。魚書不惜寄來頻。
#+END_VERSE
」¶

送梵敏侍者回受業¶

#+BEGIN_VERSE
「　江南纔過熟梅天。此去長途日正炎。歸到家山須速¶返。丈夫行處莫廉纖。
#+END_VERSE
」¶

贈海山和尚紹席萬杉¶

#+BEGIN_VERSE
「　匡廬法社久煙霾。天假真人應運開。好手不辭豎赤¶幟。峻機何止續黃梅。松杉萬本標名剎。花雨千尋擁¶法臺。為報西江雲水客。馬駒蹴踏又重來。
#+END_VERSE
」¶

贈壁觀闍黎受衣¶

#+BEGIN_VERSE
「　同條屈指已多遷。獨喜靈光尚儼然。本色惟傳心地¶戒。任真不打葛藤禪。衣珠潔比清宵月。杖錫高標古¶佛天。孰謂相承猶有在。心燈早續劫初前。
#+END_VERSE
」¶

祝朱翔子居士¶

#+BEGIN_VERSE
「　延令朱子舊稱賢。蒞政鹽山有許年。清白嘉聲由己¶造。孝廉公節自家傳。瑚天液露千秋秀。寶掌明珠萬¶祀圓。百粵蒼生方屬望。角巾未許賦歸田。
#+END_VERSE
」¶

祝龍華鑒旨老宿¶

#+BEGIN_VERSE
「　四瑞堂中早罷參。手攜杖錫返舒南。心安不繫蓮華¶土。臘長惟耽薜荔龕。得趣青山常入座。忘機野鳥自
<pb:KR6q0600_J_017-0598a>¶馴菴。悠然宛似龍華境。壽量難將劫墨談。
#+END_VERSE
」¶

輓慧徹靜主¶

#+BEGIN_VERSE
「　憶昨來山院。同人坐落暉。方當舒老興。詎意便真歸。¶繞砌花空艷。投林鳥失依。倚門吾一曲。不勝嘆知稀。
#+END_VERSE
」¶

贈恒明師弟¶

#+BEGIN_VERSE
「　鏟草堂前記念人。惟吾與爾最相親。慶雲隨罷歸匡¶阜。幹辦叢林事事真。
#+END_VERSE
」¶

又¶

#+BEGIN_VERSE
「　栲栲嘗思打撫州。珠璣滿載到峰頭。爐邊正好圓賓¶主。別調風吹豈勝愁。
#+END_VERSE
」¶

又¶

#+BEGIN_VERSE
「　白雲門戶偶然開。羨爾殷勤兩度來。土木生涯煩整¶頓。叢林自古藉多才。
#+END_VERSE
」¶

又¶

#+BEGIN_VERSE
「　纔方聚首又言歸。十犢難教挽去衣。專望祖庭公案¶了。重來領取箭鋒機。
#+END_VERSE
」¶

即事感賦送蘊空禪人回揚¶

#+BEGIN_VERSE
「　同條凋落柰如何。孤影臨風懶放歌。寄語雲山林怨¶恨。故園兄弟已無多。
#+END_VERSE
」¶

豫章道中¶

#+BEGIN_VERSE
「　翛然一衲走西江。踏碎匡廬萬點蒼。三十六峰留不¶住。又攜笠子勘諸方。
#+END_VERSE
」¶

又¶

#+BEGIN_VERSE
「　古寺長荒不剪茅。而今老大被人嘲。回看兩隻芒鞋¶破。那更天台渡石橋。
#+END_VERSE
」¶

五老師子¶

#+BEGIN_VERSE
「　牙爪猙獰氣勢雄。長年獨踞白雲中。等閑不欲輕哮¶吼。猶恐聲光下五峰。
#+END_VERSE
」¶

送盂禪專使維揚¶

#+BEGIN_VERSE
「　匡山奇秀擅天下。翠黛蒼煙渾欲瀉。我來結屋山之
<pb:KR6q0600_J_017-0598b>¶巔。同居都是真道者。更有盂禪迥出群。襟懷寥廓如¶崩雲。三冬機思雷迅發。落落聲光四海聞。尤喜居山¶同我志。骨力堅剛並山峙。閒拈拙斧作生涯。雙履不¶踏人間世。而今奉使去䢴關。大似仲安到蔣山。祖翁¶堂上善專對。傍觀無有不開顏。瓊花探罷秋風起。好¶攜杖笠歸山裏。莫使峰頭懶殘翁。等閑盻斷滄江水。
#+END_VERSE
」¶

尋梅¶

#+BEGIN_VERSE
「　年來逸興較前賒。策蹇尋芳到月斜。萬卉此時都寂¶寞。傲寒獨喜是梅花。
#+END_VERSE
」¶

苦雨¶

#+BEGIN_VERSE
「　瀟瀟疏雨灑寒林。澗壑雲埋夕氣陰。閉戶不知天地¶晚。毳衾高擁十年心。
#+END_VERSE
」¶

佛手巖¶

#+BEGIN_VERSE
「　何年離竺國。降跡九奇巔。展出紫磨手。撐開碧漢天。¶乾坤掌上立。日月指頭懸。生物咸依賴。神功未可宣。
#+END_VERSE
」¶

大林寶樹¶

#+BEGIN_VERSE
「　野寺孤山頂。鍾靈產異苗。根株盤劫石。枝葉布雲霄。¶雨暗神龍護。天清埜鶴朝。高標渾莫測。獨許遠塵囂。
#+END_VERSE
」¶

示瑞松沙彌¶

#+BEGIN_VERSE
「　秀出叢林是瑞松。高標端不受秦封。只宜長蓄深崖¶裏。他日龍鱗壯五峰。
#+END_VERSE
」¶

石門¶

#+BEGIN_VERSE
「　逕轉危巒上。嶙峋石結門。依巖群樹合。遶屋雜泉奔。¶竹隱野僧舍。雲荒高士村。風規尚夙昔。想像坐朝昏。
#+END_VERSE
」¶

清涼臺¶

#+BEGIN_VERSE
「　極目蒼山迥。憑虛杖策來。危梁從地起。峭壁自天開。¶趺坐雲為幔。翻經石作臺。悠然存太古。欲去幾徘徊。
#+END_VERSE
」¶

東林有感¶

#+BEGIN_VERSE
「　遠公棲錫處。遺事不堪聞。蓮漏埋荒草。經臺委斷雲。¶堂留三笑跡。碑沒六朝文。野客閑相過。狂歌對夕曛。
#+END_VERSE
」
<pb:KR6q0600_J_017-0598c>¶

半山亭雨望¶

#+BEGIN_VERSE
「　躡磴憑高。碧秋江入杳。冥雨飛千渚。白雲掩萬山。青¶宿鳥迷煙樹。歸僧倚石屏。臨風一回首。落葉亂空亭。
#+END_VERSE
」¶

金蘭日公贈菊漫賦四絕¶

#+BEGIN_VERSE
「　山舍驚逢重九日。那堪秋色坐中無。多情惟是金蘭¶友。贈我紅黃菊數株。
#+END_VERSE
」¶

#+BEGIN_VERSE
「　帶露移來植草堂。西風幾度遞奇香。石床茗罷閑相¶對。光景依稀似上皇。
#+END_VERSE
」¶

#+BEGIN_VERSE
「　悠然羨爾隱東籬。任是霜威不敢欺。分付山童須謹¶護。莫教俗眼等閒窺。
#+END_VERSE
」¶

#+BEGIN_VERSE
「　漫言曾謝陽和力。此日尤高晚節風。別有真機天地¶外。上林榮落不相同。
#+END_VERSE
」¶

送大車禪士返維揚¶

#+BEGIN_VERSE
「　繁華自古說揚州。道者胡為跨鶴遊。若謂祖翁田地¶在知君世念未全休
#+END_VERSE
」¶

送堅大師回杭州¶

#+BEGIN_VERSE
「　閑名不耐世人聞五載高眠廬嶽雲為感師恩暫歸¶去。山靈且莫勒移文。
#+END_VERSE
」¶

即事寄大覺文和尚¶

#+BEGIN_VERSE
「　魔強法弱正茲時。兄弟關心淚欲垂。既倒狂瀾吾莫¶挽。將傾大廈汝能支。鴈行獨羨春秋富。馬齒空慚歲¶月馳。吐盡血心猶不倦。年來自笑為人痴。
#+END_VERSE
」¶

喜碩和尚重興上方古剎¶

#+BEGIN_VERSE
「　龍脈山泉兩結靈。誰云法社不傳燈。食堂每藉諸天¶護。寶座還留大士登。丹雘乍開凌白日。禪荒初闢賴¶烏藤。應知悲願乘來遠。眼底宗風見一興。
#+END_VERSE
」¶

寄懷雨華和尚¶

#+BEGIN_VERSE
「　雨華夢去路難通。恰喜庵門近別峰。大有人天圍寶¶座。可無雲水逗機鋒。入廛不廢三根用。據室還提一¶味宗。吳越令行知己遍。棒頭點著幾真龍。
#+END_VERSE
」
<pb:KR6q0600_J_017-0599a>¶

懷東皋一樹和尚¶

#+BEGIN_VERSE
「　老成凋落似晨星。此日誰當繼典型。架屋羨君容廣¶眾。居山愧我只單丁。斷碑有字猶堪讀。枯木無龍不¶可銘。卻望東皋春色好。一枝高聳出青冥。
#+END_VERSE
」¶

寄淵石上座¶

#+BEGIN_VERSE
「　漫言消息阻巖阿。心眼相通秪剎那。看去塵沙劫不¶遠。別來煙水路何多。忘機便是現成佛。著意寧非差¶異魔。十載與君稱莫逆。還鄉一曲請同歌。
#+END_VERSE
」¶

秋日寄別廣陵諸友¶

#+BEGIN_VERSE
「　江閣愁看江草枯。片帆縹緲赴鄱湖。一千里外心懸¶楚。三五年中夢到吳。問渡已知鄉語異。驚棲誰慰旅¶魂孤。西山茅屋相延久。歸去乘時種野蔬。
#+END_VERSE
」¶

輓陳卜翁¶

#+BEGIN_VERSE
「　吳陵款敘得相親。別後常懷道誼真。正仰靈光尊魯¶國。何期寶劍失延津。藕花淨侶添高士。洛社耆英少¶哲人。莫謂故園風月冷。森森玉樹喜長春。
#+END_VERSE
」¶

除夕書懷¶

#+BEGIN_VERSE
「　數載區區興未刪。聊將蹤跡寄䢴關。杖頭尚有煙霞¶色。衣上渾無泥水斑。處世緣慳由計拙。供僧糧少為¶時艱。地爐坐待宵寒盡。明日春風好聽還。
#+END_VERSE
」¶

雨華朗巳和尚五袟¶

#+BEGIN_VERSE
「　剎竿誰謂近城邊。戶絕煩囂別是天。石閣坐來風葉¶滿。法壇望去雨花連。兩時清供惟隨眾。一味高閒不¶入廛。顧我疏慵無可似。聊將短句祝長年。
#+END_VERSE
」¶

次荅王歙州兄弟¶

#+BEGIN_VERSE
「　纔過昭陽意便降。人文始信是名邦。麟超眾角原無¶二。璧換連城況有雙。東壁輸君稱學府。西關老我豎¶雲幢。同堂已獲三生契。招手誰云尚隔江。
#+END_VERSE
」¶

輓張普照居士¶

#+BEGIN_VERSE
「　最憐今夜月。普照在空陔。正羨碧天好。陡然成夜臺。
<pb:KR6q0600_J_017-0599b>¶忘機天獨惜。有德世同哀。顧我空門士。惟澆茗一杯。
#+END_VERSE
」¶

次荅張孺子居士¶

#+BEGIN_VERSE
「　帝釋何勞花雨庵。瑤篇真足勝優曇。蒲團已得頭陀¶坐。竹榻還期學士參。元亮風流曾入社。遠公老懶愛¶居龕。況君高尚今無比。金錫遙招煙水南。
#+END_VERSE
」¶

又¶

#+BEGIN_VERSE
「　嶺南從不重袈裟。盧老身居處士家。顧我山中餘淨¶土。笑他海外覓楞伽。剎那薦得機方正。擬議尋思路¶即差。少室宗風靈鷲旨。都來消受一杯茶。
#+END_VERSE
」¶

次宜巖禪人詠三峰丈室前雙桂韻¶

#+BEGIN_VERSE
「　二株承祖讖。挺出傍吾尊。餘翠盈諸壑。清陰聚一園。¶久昌因結子。新茂得培根。法苑蕭條日。何緣共曉昏。
#+END_VERSE
」¶

示大覺專使渭天禪人¶

#+BEGIN_VERSE
「　天寧門戶潑天開。半載勞君兩度來。任事不辭途路¶苦。懸知他日定成材。
#+END_VERSE
」¶

又¶

#+BEGIN_VERSE
「　入門已羨足威儀。專對頭頭不辱師。以古論今無幾¶幾。仲安之後有廝兒。
#+END_VERSE
」¶

又¶

#+BEGIN_VERSE
「　拜別維揚去雉城。一帆風正助君行。還家好記吾言¶語。大覺門庭要力撐。
#+END_VERSE
」¶

又¶

#+BEGIN_VERSE
「　傳聞結制在今冬。蹴踏堂中看象龍。但得規模存古¶意。何愁法苑不迴風。
#+END_VERSE
」¶

次韻送慎修禪人回靈隱¶

#+BEGIN_VERSE
「　山行不掛杖頭錢。半撥閒雲半撥煙。十載浪為淮海¶客。何時踏上祖翁田。
#+END_VERSE
」¶

贈馬郡丞魯士¶

#+BEGIN_VERSE
「　憶昔江州白司馬。愛閒結屋爐峰下。放歌日夕恣臥¶遊。七賢五老相共也。既而量移古杭州。太守風流聞
<pb:KR6q0600_J_017-0599c>¶朝野。冷泉西湖枕席間。繼其高躅誰能者。豫章大士¶乃其人。清明在躬氣如神。一自熊車下茲土。山河草¶木皆長春。公餘猶復喜禪坐。清獻諸公不是過。筆頭¶點出金剛眼。時與諸方相唱和。為政六載心閒閒。德¶音著得滿䢴關。路不拾遺人自肅。黎庶仰之如泰山。¶天寧寺古路尤滑。石頭不避公常踏。盧老從傍高喝¶采。宰官身現是菩薩。即此猶為公緒餘。政聲有日動¶宸居。香山功業書竹帛。何難並駕與爭驅。
#+END_VERSE
」¶

輓李孚翁¶

#+BEGIN_VERSE
「　身世如雲歎莫禁。道人何事亦哀吟。選官易了生前¶願。護法難忘沒後心。香國有靈何日到。玉樓無伴幾¶時臨。不須更著招魂賦。旅櫬而今返故林。
#+END_VERSE
」¶

酬冒青若居士仍步孺子原韻¶

#+BEGIN_VERSE
「　雉城風雨冷茅庵。誰過荒齋訪瑞曇。雲板乍敲高士¶至。風簾纔卷野僧參。心真不礙居塵土。道在何須戀¶石龕。坐久渾忘歸路晚。夕陽草色暗城南。
#+END_VERSE
」¶

又¶

#+BEGIN_VERSE
「　青氈原不異袈裟。儒釋分明共一家。苦海人非無孽¶種。慧苗君自有靈芽。莊生一指由機感。演若雙頭為¶見差。踏得故園田地穩。何妨來飲趙州茶。
#+END_VERSE
」¶

酬丹霞澹歸和尚兼次來韻¶

#+BEGIN_VERSE
「　名山難得是芳鄰。歲暮何緣共一親。論道惟公偏識¶晚。談心以我獨知新。山中白社推遺老。雲外丹霞讖¶後身。此際謾言交臂失。東南半壁望伊人。
#+END_VERSE
」¶

贈王草堂居士¶

#+BEGIN_VERSE
「　王子真才雋。風流絕比倫。偶乘京口棹。來踏廣陵春。¶天地空雙眼。江湖老一身。蕭齋時晤對。風月更怡人。
#+END_VERSE
」¶

次荅李湯孫居士同諸公過訪¶

#+BEGIN_VERSE
「　翩翩王謝讓雄才。相率來探白社開。草閣留君聊宴¶坐。山鐘催我又登臺。松交期向歲寒見。梅信早從春
<pb:KR6q0600_J_017-0600a>¶暖來。不用掌擎香積至。大千都是淨名財。
#+END_VERSE
」¶

鶴山朱居士以詩見訪次韻酬之¶

#+BEGIN_VERSE
「　鶴山居士善通方。論得心經旨最長。世外何人稱巨¶子。塵中有客事空王。疏慵久厭懸河舌。辛苦仍操渡¶海航。自愧虛名無所似。徒煩長者贈瑤章。
#+END_VERSE
」¶

又¶

#+BEGIN_VERSE
「　鄉園以齒獨公尊。來訪曇摩腳下孫。龍樹傳經非有¶相。鹿門學道貴忘言。庭前翠柏承真讖。波面紅蓮得¶至源。自昔廛居稱大隱。敢勞遙羨坐雲根。
#+END_VERSE
」¶

松山和尚相訪旋以詩贈次韻酬之¶

#+BEGIN_VERSE
「　漫笑芒鞋別故山。雖居廛市意猶閒。羨君不憚路千¶里。分我竹西雲半間。淮海十年嗟獨掌。松堂一旦喜¶開顏。珠璣何待傾囊出。全豹而今見一斑。
#+END_VERSE
」¶

登圌山絕頂¶

#+BEGIN_VERSE
「　極目微茫接遠天。山光水色兩相連。風塵不到煙蘿¶裏。雲月時來梵座前。僧老橫眠幽砌石。鐘高直渡夕¶陽船。相看舉世同蕉鹿。三嘆孤峰仰昔賢。
#+END_VERSE
」¶
¶
¶
雨山和尚語錄卷第十七(終)
<pb:KR6q0600_J_017-0600b>¶

